---
date: 2024-09-22
lastmod: 2024-09-22
tags:
  - produktivitet
  - tankemat
title: Én stor avgjørelse i stedet for mange små
publish: true
slug: en-stor-avgjørelse
---
Når enn jeg kan tar jeg heller én stor avgjørelse i stedet for mange små. Ta månedlig sparing som et eksempel. Fra måned til måned vil jeg gjerne sette av noe penger til framtidig sparing. Da er det fort gjort å vente til slutten av måneden, rett før jeg får lønning igjen, og bare spare det som er igjen. Hvis det er noe i det hele tatt.

Bare for eksempelets skyld kan vi anta at jeg har 1000 kr igjen på kontoen dagen før jeg får lønning. Hvordan skal jeg spare da? Går det til en bufferkonto? Ekstra pensjonsparing? Framtidig feriepenger? Eller bare en tilfeldig sparekonto uten mål og mening?

Sannsynligvis hadde jeg i så fall bare overført de 1000 kr til ett av de sparemålene, for jeg hadde nok ikke giddi å fordelt summen over 3-4 overføringer i nettbanken.

Om jeg hadde gjort det på denne måneden hadde jeg vært i samme situasjon igjen neste måned. Noen ganger hadde jeg heller ikke hatt penger igjen å spare, fordi jeg hadde brukt det på noe annet tidligere i måneden.

### En alternativ avgjørelse

Hvordan kunne du sett ut dersom jeg heller skulle tatt én avgjørelse? Jo, for det første kan jeg sette opp et **fast trekk** i nettbanken, så jeg slipper å ta stilling til det.

Ved å bestemme at det faste trekket skal gjennomføres **to-tre dager etter lønningsdagen** sørger jeg også for at det faktisk er penger på kontoen, og at jeg ikke har brukt det på noe annet. 

I tillegg veit har du da helgardert deg for de tilfellene hvor lønningsdagen din havner på en lørdag, og du ikke får utbetalt pengene før på mandag. Da er det en fordel at de faste trekkene ikke gjennomføres før to-tre dager etter lønningsdagen, og ikke på selve dagen.

I og med at det er et fast trekk må jeg også definere **hvor mye penger som skal spares**.

Akkurat det er avhengig av hva slags livssituasjon du har. Hvor mye penger som kommer inn, og hvor mye som går ut. 

En singel student som leier leilighet, og får penga sine fra Lånekassa og en deltidsjobb, vil kanskje fokusere på å spare opp til ferie og BSU.

Om du derimot er i et forhold, og dere eier en leilighet, vil det være mer relevant å spare til buffer, pensjon, og store livshendelser (som de tre B'ene – bryllup, barn, og bil).

---

> [!NOTE] Work in progress
> 
> Dette vil jeg utdype mer seinere, men enn så lenge vil jeg heller publisere noe halvferdig enn å ikke publisere det i det hele tatt.
