---
type: oppslagsverk
why: keep
date: 2023-03-26
lastmod: 2023-03-26
tags:
  - nyhetsbrev
aliases:
  - Jake Knapp
  - Gleden av å gi et kompliment
title: Jake Knapp
publish: true
slug: jake-knapp
---
### Gleden av å gi komplimenter

[Jake Knapp](https://jakeknapp.com/) var i Trondheim denne uka, og holdt blant annet et foredrag på [IXDA-meetupen](https://www.meetup.com/ixdatrondheim/). Om du ikke kjenner til han fra før av så kan jeg nevne at han står bak det som kalles Design Sprint-metoden. Som rett og slett komprimerer hele designprosessen til _fem_ dager med intensivt arbeid, hvor ulike roller i en organisasjon samarbeider, for å skape momentum og finne retningen for det dere skal lage.

For min egen del var det givende å bare få muligheten til å takke for at han har skrivi boka til å starte med. For metodene der har genuint hjelpa meg med å samarbeide med kunder som overhodet ikke er kjent med designprosessen fra før av. Også er det bare skikkelig stas å kunne gi sånne komplimenter.

![[images/jake-knapp-sprintbook.png]]

I tillegg til å være en særdeles likandes type var han også utrolig god til å presentere. Og det er noe jeg setter pris på altså. Spesielt siden jeg faktisk skal holde et foredrag _om_ presentasjonsteknikk til designstudenter fra NTNU om et par dager.

Men hva var det han gjorde som var.. spesielt? Det er ikke noe revolusjonerende, men fortalt i punktlisteformat, så var han:

- Løsrivd fra manuset sitt
- Kun avhengig av stikkord på slides (som regel kun ett stikkord, eller maks én setning eller en tegning)
- God til å visualisere det han skulle formidle på en ryddig måte, ikke bare at det var pent, men det var oversiktlig
- Selvironisk, og krydra det hele med humor

Det er bare så tilfredsstillende å kjenne at foredragsholderen du hører på har full kontroll over oppmerksomheten til publikummet, og respekterer behovet for pauser underveis. I tillegg var det gøy å se hva du kan få til hvis du nerder ut hardt (!) i [Keynote](https://apps.apple.com/us/app/keynote/id361285480).
