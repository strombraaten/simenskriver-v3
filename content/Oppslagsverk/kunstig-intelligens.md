---
type: oppslagsverk
why: keep
date: 2023-04-30
lastmod: 2023-04-30
tags:
  - teknologi
aliases:
  - AI
title: Kunstig intelligens
publish: true
slug: kunstig-intelligens
---
## Selve begrepet

*AI* og *kunstig intelligens* er ordene jeg kommer til å bruke. Teknisk sett burde jeg nok forkorte det til KI for å holde fast på det norske språket, men jeg opplever det heller som forvirrende når resten av verden snakker om AI.

## Hvordan bruker du kunstig intelligens?

For å bruke kunstig intelligens på en fornuftig måte er det nyttig å tenke over [[hvordan-snakke-med-en-maskin|hvordan du snakker med en maskin]]. Om du vil utforske det her nærmere så kan nok disse artiklene være relevante for deg:

- [[kunstig-intelligens-som-sparringspartner|Kunstig intelligens som sparringspartner]]
- [[kunstig-intelligens-arbeidsflyt|Hvordan passer kunstig intelligens inn i arbeidsflyten min?]]
- [[hvordan-bruke-AI-for-oversetting|Hvordan jeg bruker kunstig intelligens for å oversette]]

Uansett hvordan du velger å bruke det så kommer du alltid tilbake til det samme spørsmål – Hvordan veit jeg at det den sier er sant?

### Et eksempel om troverdighet

[Dan Shipper lagde en chatbot](https://every.to/superorganizers/i-trained-a-gpt-3-chatbot-on-every-episode-of-my-favorite-podcast) basert på alle episodene fra the Huberman Lab-podcasten (fra Andrew Huberman). For det første er det utrolig fascinerende å tenke over at du da kan stille spørsmål, og få svar, basert på hva som sies en podcast som har høy troverdighet i seg selv. Hvor både verten og gjestene er blant de mest kunnskapsrike innenfor sitt felt.

En annen ting jeg likte godt med artikkelen til Dan Shipper var at han adresserte nettopp det her med troverdighet. Om hva du trenger av info for å sitte igjen med følelsen av at svaret du får fra chatbotten er sant:

> If every time it answered a question it told me its source—e.g., where in the episode I could go to find more information—it wouldn't matter as much if the answer was vague or slightly wrong because I could check its work.

Det er også fullt mulig å oppnå med dagens teknologi, noe du kan utforske nærmere her – [[podbot|hva om favorittpodcasten din hadde en egen chatbot]].

Henvisning til kilder er definitivt en av de viktigste kriteriene for at informasjonen du får fra en AI-chat skal oppleves som mer troverdig.