---
type: oppslagsverk
why: keep
date: 2023-10-29
lastmod: 2023-10-29
tags:
  - apper
  - tankemat
aliases:
  - kagi
  - betale for søketjenesten
  - hva om du hadde betalt for å google
title: Hva om du hadde betalt for å google?
publish: true
slug: betale-for-googling
---
"Å Google" er jo synonymt med å søke etter noe. Men siden du ikke betaler for søketjenesten så får du blant annet sponsa søkeresultater, hvor selskaper betaler for å vises fram framfor andre.

![[images/Simens-skjermbilder-29-10-2023-kl12.15.jpg]]

Men.. [hva om du heller hadde betalt for søketjenesten](https://help.kagi.com/kagi/why-kagi/why-pay-for-search.html)? Vel, Kagi er et alternativ som lar deg "...*search with a peace of mind, knowing the results are always shown with your best interest in mind.*" Det syns jeg er interessant. Spesielt når du også kan:
- Stemme opp/ned de søkeresultatene du vil ha mer av (som f. eks å stemme Aftenposten opp, og VG ned), så vil det også gjenspeiles i søkeresultatene du får framover
- Få et "kjapt svar" som utdyper søket ditt, som i praksis er en oppsummering av resultatene (servert av kunstig intelligens)
- Og bare slippe de sponsa linkene fra Google

![[images/Simens-skjermbilder-29-10-2023-kl12.20.png]]

Takk til [Erlend](https://writing.exchange/@havn) som har dytta den her opp i ansiktet mitt mer enn én gang. Han sa forresten noe interessant rundt det om å betale for søketjenesten. For hvis du bruker mye strøm så forventer du jo også å få en høyere strømregning. Når du da har mange søk i løpet en måned så gir det også mening å betale mer, ikke sant? For du betaler faktisk en månedlig sum for antall søk du har. Som antakeligvis er et fremmed konsept for de fleste av vårs. Om du holder deg under 100 søk så er det gratis, men om du vil ha 300 søk koster det opp 5 dollar i måneden, og 10 dollar i måneden hvis du vil ha en ubegrensa mengde.

Bare for å sette bruken i et slags perspektiv så ligger jeg på 78 søk nå etter 5 dager. Sånn sett kan det virke som at jeg er rimelig ivrig på søket, så det er nok sammenlignbart med Erlend, som har betalt for ubegrensa bruk det siste halvåret. Han har et gjennomsnitt på 730 søk i måneden. En venn av vårs derimot som har vært i pappaperm (og ikke hatt altfor mye tid til internettets ville veier i det siste) snitta på 297 søk i måneden.