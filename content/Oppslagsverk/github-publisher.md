---
date: 2024-02-01
lastmod: 2024-02-01
tags:
  - skriving
  - produktivitet
aliases:
  - Github Publisher
title: Github Publisher
publish: true
slug: github-publisher
---

## Hvorfor bør du bruke Github Publisher?

For å [[senke-terskelen-for-publisering|senke terskelen for å publisere]] prøver jeg å gjøre mest mulig i notat-appen min. I det jeg beveger meg ut i kodeland så er jeg på ustø grunn, føles det ut som, men så lenge jeg kan holde meg innafor [[obsidian]] er det mindre som kan gå galt. Derfor brukte jeg en plugin i Obsidian som heter Github Publisher i en periode, for å publisere notatene mine utenom å måtte hoppe ut av appen en gang.

Her kan du se en kort demonstrasjon, hvor jeg sletter noe tekst i et notat, og publiserer det ved å trykke på en hurtigtast (`cmd+shift+p`).

Øverst i høyre hjørnet ser du at det dukker opp noen infobokser som forklarer hva som skjer. Når den grønne bokser dukker opp betyr det at endringen din er publisert.

![[images/github-publisher-demo.mov]]
Her er det [en bruksanvisning for hvordan du kommer i gang](https://flowerbed.bluerose.garden/Using-Quartz-&-Github-Publisher).

### Hvorfor stoppa jeg med det?

Du så kanskje at jeg skreiv "brukte" i fortid der. Jeg stoppa nemlig å bruke det etterhvert, selv om det var skikkelig smud å kunne publisere fra Obsidian med en enkel hurtigtast.

Det viste seg nemlig at  Github Publisher-pluginen ikke spiller på lag med Github Desktop-appen, sånn som pluginen er bygd opp.

Hvorfor er det så viktig, lurer du kanskje på? Vel. Jeg liker å tilpasse designet eller funksjonene på hjemmesida mi i ny og ne. Og da foretrekker jeg å se over endringene jeg har gjort på en oversiktlig måte. Ikke bare "publisere endringene" (eller "commit changes" som det heter i utviklerverden) med én gang.

Det som gjør det mye verre er at jeg endte opp med å slette store mengder av notatene mine, helt utenom å mene det såklart, opptil flere ganger. Skal sies at en veldig viktig faktor som spiller inn her er at jeg ikke er *så* godt kjent med [[git]]. Det skal altså lite til for at jeg ikke forstår hva jeg driver med.

Samtidig så kan jeg nok om git til å ta det med ro i en sånn kritisk situasjon – hvor jeg plutselig har sletta alt jeg har skrevet i løpet av de siste to årene. Nettopp fordi jeg har gått på den smellen flere ganger. Så jeg veit at det kan fikses, fordi du har versjonshistorikk å falle tilbake på. Det betyr at hvis du vil gå tilbake i tid, la vårs si fem uker, så kan du se alle filene du hadde på det tidspunktet, og innholdet som var i dem da. Og det kan du da hente fram igjen dersom du virkelig klarer å kødde det til for deg sjøl, som jeg har gjort mange ganger.

### Konklusjon

Selv om Github Publisher-pluginen gjør det fenomenalt enkelt å publisere et notat føltes det ut som jeg spente bein på meg sjøl, gjentatte ganger, på grunn av min begrensede kunnskap om hvordan ting fungerer, og henger sammen.
