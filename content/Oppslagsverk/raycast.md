---
date: 2023-05-10
lastmod: 2024-03-07
tags:
  - apper
title: Raycast
publish: true
slug: raycast
---
I sin enkleste form bruker du bare Raycast for å åpne apper på dataen din. Det høres forferdelig enkelt ut, men gud bedre (!) så deilig det er når du først har prøvd det!

> [!Tip] [Last ned Raycast her](https://www.raycast.com/?via=simen)
> Raycast kan brukes helt gratis, men om du vil teste proff-funksjonene i en måned kan du bruke linken ovenfor. Om du liker det, og velger å abonnere på det (som jeg har gjort de siste to årene) får jeg også 30 % av den årlige prisen. Det er altså en indirekte måte å støtte skrivinga mi på.
> 
> Om du er skeptisk kan du lese mer om [hvordan rabattprogrammet til Raycast funker her](https://www.raycast.com/settings/affiliate).

Om du kun bruker de innebygde funksjonene som er der fra før av så er det mer enn nok. Du trenger ikke mer enn det. Men. Jeg har såklart dykka dypere enn som så. Raycast er nemlig basert på at alle kan lage egne "utvidelser" som de kalles. Det er faktisk en slags [app store for alle de utvidelsene](https://www.raycast.com/store), hvor du kan bla gjennom og se om det er noe du liker.

Om du heller vil ha en kuratert liste så har du noen ulike fokusområder under her. Alle punktene som *ikke* har linker er inkludert som standard i Raycast, for alle.

## For alle

- Snippets
- [Spotify Beta](https://www.raycast.com/mattisssa/spotify-beta)
	- Det har aldri vært så kjapt å søke opp den sangen du vil høre på
- [Raycast AI](https://www.raycast.com/pro)
	- Den beste måten å spørre en kunstig intelligens om noe på dataen
- Confetti
	- Når du bare vil ha litt ekstra stas i hverdagen
- Clipboard history
	- For de gangene hvor du har kopiert noe, men du egentlig vil lime inn noe du kopierte for en liten stund siden

## For utvikling

- [Github](https://www.raycast.com/raycast/github)
	- Å lage issues har aldri vært lettere
- [Dash](https://www.raycast.com/RSO/dash)
	- For de tilfellene hvor du f. eks lurer på hvordan du kan påvirke typografi innenfor CSS, så kan du søke opp `font` for å finne de ulike mulighetene (gjelder alle slags andre kodespråk og)

## For design

- [Color picker](https://www.raycast.com/thomas/color-picker)
	- Når du ser en fin farge og vil kjapt finne ut hvilken heksakode det er, så du kan lagre den til seinere
- [Lorem Ipsum](https://www.raycast.com/AntonNiklasson/lorem-ipsum)
	- Når du bare trenger noe fylltekst til layouten din
