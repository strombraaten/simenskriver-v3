---
date: 2023-04-07
lastmod: 2024-03-07
tags:
  - teknologi
title: Emneknagger
publish: true
slug: emneknagger
---

NRK var det vel som introduserte ordet *emneknagg* i stedet for det engelske ord "tag". Og jeg har i grunn sansen for det. En *tag* er jo bare en knagg for emner, så den oversettelsen der støtter jeg.

For at en emneknagg skal kunne brukes på en god måte så må du også finne tilbake til de du har brukt. Personlig føles det ut som jeg krangler med fortids-Simen når jeg ikke klarer å søke opp noe som jeg *veit* at jeg har skrivi om før, eller lagra et eller annet sted. Hvor jeg prøver å forstå "Hva i huleste var det jeg tenkte da jeg lagra den da?". Den krangelen der blir ikke så heftig dersom jeg gir meg sjøl noen spilleregler å forholde meg til.

Som f. eks:
- Alltid start en emneknagg med liten bokstav
	- Hvorfor? Det husker jeg neimen ikke
- Alltid flertall, ikke entall
	- `#bøker` framfor `#bok`

Bare med de to reglene der gjør jeg det lettere å finne tilbake til tanker jeg har hatt før. Det er vel også en av de fundamentale tankene med et [[PKM-system|Personal Knowledge Management-system]].
