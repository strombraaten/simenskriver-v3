---
date: 2022-12-21
lastmod: 2024-03-07
tags:
  - skriving
aliases:
  - Hadde jeg hatt mer tid skulle jeg skrivi en kortere artikkel
title: Hadde jeg hatt mer tid skulle jeg skrivi en kortere artikkel
publish: true
slug: mer-tid
---

Det å skrive kortfatta er noe jeg virkelig beundrer. Som du kanskje har lagt merke til har jeg lettere for å skrive langt enn kort. Så det er et sitat jeg trekker fram jevnt og trutt for å beskrive den følelsen:

> If I had more time, I would have written a shorter letter

## Opprinnelsen

Første gangen det sitatet blir nevnt er i 1657, fra den franske filosofen og matematikeren, Blaise Pascal, i noe som heter ["Lettres Provinciales"](https://en.wikipedia.org/wiki/Lettres_provinciales). Der oversettes setningen fra fransk til å bli:

> "I have made this longer than usual because I have not had time to make it shorter."

Nå er jo ikke jeg fremmed fra å ta et dypdykk i [hvor ord og i sitater kommer fra](https://www.simenskriver.no/hvor-ord-egentlig-kommer-fra/), så du kan tro jeg storkoste meg da jeg researcha opprinnelsen til det sitatet! For det viser seg at det er mange som krediteres til å ha sagt nettopp de ordene. Ingen ringere enn Mark Twain i 1871, Henry David Thoreau (som skreiv [Walden](https://en.wikipedia.org/wiki/Walden)), Benjamin Franklin, og John Locke, for å nevne noen.

### Eksempler på tidligere bruk

Personlig likte jeg veldig godt det Thoreau sa, da han skreiv et brev til en venn:
> Not that the story need be long, but it will take a long while to make it short.

Mark Twain derimot krydra det med mer formell swag, i enda et brev til en venn, som virker som det mest vanlige formatet på den tida:
> You’ll have to excuse my lengthiness--the reason I dread writing letters is because I am so apt to get to slinging wisdom & forget to let up. Thus much precious time is lost.

"Slinging wisdom" du liksom! Hå! Det er en karslig ting å si.

Uansett. Om du vil dykke enda dypere, og lese flere eksempler og hvordan sitatet utvikler seg over tida, så anbefaler jeg å lese videre hos [Knowyourmeme](https://knowyourmeme.com/memes/if-i-had-more-time-i-would-have-written-a-shorter-letter) og [Quote Investigator](https://quoteinvestigator.com/2012/04/28/shorter-letter/). 

## Hvordan det er relevant for daglig skriving

Skriveprosessen har riktignok flere faser, som krever ganske ulike sinnstilstander. I blant må du tenke veldig åpent, og utforske, og andre ganger må du være mer kritisk, og heller komme til poenget. Det oppsummerer også hvordan man i stor grad jobber med design, gjennom det som kalles Double Diamond-prosessen. 

De ulike fasene i skriveprosessen kan jeg utdype mer om en annen gang, men i dag vil jeg heller fokusere på hvordan det å skrive kortfatta er spesielt relevant for [[Zettelkasten|Zettelkasten]]-metoden, og å vedlikeholde et notatsystem.

## Notater som miniatyriske byggeklosser

Da jeg introduserte Zettelkasten-metoden tidligere, i [[zettelkasten|en introduksjon til Zettelkasten]], nevnte jeg også konseptet om "Atomic notes", som [Sönke Ahrens](https://www.soenkeahrens.de/en/takesmartnotes) snakker om i boka [How to Take Smart Notes](https://www.goodreads.com/book/show/34507927-how-to-take-smart-notes?from_search=true&from_srp=true&qid=iMYFDAYQ99&rank=1).

De ulike fasene i skriveprosessen kan jeg utdype mer om en annen gang, men i dag vil jeg heller fokusere på hvordan det å skrive kortfatta er spesielt relevant for [[zettelkasten|Zettelkasten]]-metoden, og å vedlikeholde et notatsystem.

I motsetning til de lange artiklene mine så burde nemlig notatene våres være så kortfatta som mulig. Derav *"atomic"*, for å symbolisere at det skal brytes ned til de minste byggeklossene som du kan bryte det ned til. 

[Niklas Luhmann](https://no.wikipedia.org/wiki/Niklas_Luhmann) begrensa lengden gjennom størrelsen på papiret han brukte. Som forøvrig var A6, eller 10.5 x 14.8 cm, for de av dere som lurte. Og nå er jo ikke det en begrensing du nødvendigvis har på dataen. Men!

Dersom du ser at et notat begynner å bli for langt, eller du beveger deg ut i et nytt tema, så vil det være en indikator på at det burde deles opp i flere notater. Og flere notater betyr flere linker, som igjen leder til flere muligheter for at de kan linkes sammen med andre notater.

Sånn sett blir du oppfordra til å komme til poenget, og ikke gå rundt grøten. Dessuten, all skriving, min egen inkludert, har som regel godt av å kortes ned.

På den måten er selve lengden på notatet, og hvordan det er formatert, en stor del av hvor lett det er for deg å finne tilbake det samme innholdet, når du vil ta det i bruk seinere.

Målet her er ikke bare å lage så mange notater som mulig, men heller å øke verdien til det din eksisterende kunnskap. At du kobler det du akkurat har lært til det du kunne fra før av.

## Avsluttende ord

Det er vanskelig å skrive kortfatta, men dersom du ser de samme notatene i ny og ne, over lengre tid, vil det være enklere å hakke løs på innholdet, litt etter litt for hver gang. Bare fordi du ser det med "ferske øyne", som jeg holdt på å si. Ja. Du skjønner vel hva jeg mener. Og derfor er det så viktig med å knytte tankene sine sammen med hverandre, gjennom [[linking-your-thinking|linking your thinking]].
