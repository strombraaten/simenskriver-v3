---
type: notat
stage: done
why: share
date: 2023-03-05
lastmod: 2023-03-12
tags:
  - teknologi
  - skriving
title: Hva i huleste er CODE og PARA
publish: true
---

[Tiago Forte](https://fortelabs.com/?ref=simen-skriver) er for mange kjent som mannen bak Second Brain-konseptet. Han har forøvrig en bok om nettopp det konseptet hvis du vil dykke dypere i det, hvor han snakker om hvordan du kan [bygge din egen Second Brain](https://www.buildingasecondbrain.com/?ref=simen-skriver).

## Litt kjøtt på beinet

Jeg skal komme tilbake til temaet straks, men om det begrepet –Second Brain – er nytt for deg, så vil jeg bare gi deg en kjapp definisjon, og en aldri så liten "disclaimer".

### Hva er egentlig en _Second Brain_?

Definisjonen først. En såkalt _Second brain_ i denne sammenhengen er altså (i følge [wikipedia](https://en.wikipedia.org/wiki/Second_brain?ref=simen-skriver)):

> The practice of unloading to a digital storage that keeps relationships of concepts as a network of hierarchy.

### Second Brain i møte med "Personal Knowledge Management"

Disclaimeren derimot kommer fra godeste [Maggie Appleton](https://maggieappleton.com/?ref=simen-skriver). En person jeg har referert til så mange ganger nå, at det nesten må sees på som en "intellektuell forelskelse", i mangel på bedre ord, for hu sier så mye bra.

Hu har nemlig tatt kurset til Tiago tidligere, om å lage en Second Brain. Siden da har hu også sett hvor mye mer dette feltet om ["Personal Knowledge Management"](https://en.wikipedia.org/wiki/Personal_knowledge_management?ref=simen-skriver) er, og beskriver Tiagos tilnærming som en:

> "light introduction to the concept of knowledge management, but not deeply rooted in the historical literature. I'd encourage you to explore beyond it."

Forøvrig så lager hu de [peneste notatene](https://maggieappleton.com/basb?ref=simen-skriver) noensinne, som du kan se et eksempel på fra da hu tok kurset til Tiago Forte om det å bygge en "Second brain":

![[building-a-second-brain-maggie-appleton.png]]

Med det sagt så hopper vi tilbake til poenget.

---

## CODE

CODE er altså et konsept som Tiago Forte bruker for å bearbeide informasjon i sitt eget liv. Det står for _Capture_, _Organize_, _Distill_, og _Express_.

### Capture

Kort fortalt handler det om å spare på det som resonnerer med deg, i tillegg til egne tanker du vil huske til seinere

### Organize

Det er lett å samle ting, men vanskeligere å vite hvor de hører hjemme. Det gjelder informasjon og. Ut fra denne metoden anbefales det å sortere informasjonen etter prosjekter og ikke kategori. Altså heller bruke de aktive prosjektene du har gående som en slags ledestjerne, for å reflektere over hvor du kommer til å ha _bruk_ for informasjonen seinere. I stedet for hvilken kategori informasjonen

Tiago Forte bruker et system han har kalt PARA for å organisere innholdet sitt i 4 ulike kategorier:

-   **Projects:** Flere oppgaver som er knytta sammen for å nå et mål, som har en deadline
-   **Areas:** Områder med aktivitet som blir vedlikeholdt over tid
-   **Resources:** Emner eller temaer som du er interessert i
-   **Archives:** Inaktive elementer fra de tre kategoriene over

Det er nok mye mer man kan si om PARA-tilnærmingen, og du kan [lese mer på bloggen til Forte](https://fortelabs.com/blog/para/?ref=simen-skriver) sjøl, men i sammenhengen av å organisere læring og notater, så er det i grove trekk hva det går ut på. Såvidt jeg har skjønt.

### Distill

Her handler det om å bryte opp informasjonen i mindre biter, og bearbeide det så det blir lettere å bruke til seinere.

Når du lagrer, eller samler, mye informasjon så kan det hope seg opp. Og desto mer du samler på, desto viktigere er det å vite hva de handler om. Nettopp derfor er det viktige å fange essensen av det du har lagra, og hva som er viktig for deg å huske framover. Her skriver Tiago Forte om noe han kaller ["_progressive summarization_"](https://fortelabs.com/blog/progressive-summarization-a-practical-technique-for-designing-discoverable-notes/?ref=simen-skriver), som vil gjøre det lettere å huske hvorfor informasjonen ressonerte med deg til å starte med

### Express

Ved å dele tankene dine gir du også andre muligheten til å lære av det.

---

## ..Men hvorfor deler jeg det her?

Jo, for å tydeliggjøre [de ulike stegene](content/De%20ulike%20stegene%20av%20et%20notat.md) fra inspirasjon (et sitat eller setning som resonnerer med deg) til du [bruker det du har lært](content/Om%20å%20bruke%20det%20du%20lærer.md). Siden det er flere ulike tilnærminger til det samme syns jeg det blir lettere å ta et isolert blikk på hver av dem. Derfor kommer jeg også til å gjøre det samme med [Zettelkasten-metoden](content/En%20introduksjon%20til%20Zettelkasten.md) framover. Som i stor grad har vært med å påvirke hvordan jeg håndterer det jeg lærer, og måten jeg skriver på nå.
