---
type: notat
stage: done
why: share
date: 2024-09-22
lastmod: 2024-09-22
tags:
  - skriving
aliases:
  - assosiativ skriving
title: Gleden av assosiativ skriving
publish: true
slug: assosiativ-skriving
---
Noe av det jeg liker best med å skrive er å hoppe fra én tanke til den neste. Å bare utforske hvor tankene tar veien.

Ofte starter det med at jeg rabler ned noen tanker, skriver tre-fire avsnitt, og plutselig skriver jeg noe som burde utdypes i større grad. Hvor en setning utløser en rekke med andre tanker, som er vel så spennende å utforske.

Over tid har jeg lært meg [[folg-nysgjerrigheten|å følge nysgjerrigheten]], og ikke stritte i mot. For [[momentum|momentum skaper momentum]], og hvis du er streng med deg sjøl og tvinger fokuset tilbake til det du starta å skrive om, da kan det også være vanskelig å fortsette.
